## Altcoins

Bisogna distinguere tra applicazioni diverse basate su Blockchain.
* Generazione 1 - solo criptovaluta
* Generazione 2 - Smart Contracts

La criptovaluta di Generazione 1 alternativa a Bitcoin si chiama **Altcoin**.

Vi sono stati in pochi anni più di 500 Altcoins inventate, sviluppate e poste in Internet. Ciò è dovuto al fatto che lo sviluppo è Open Source, e i sorgenti del software sono disponibili e modificabili.

Circa il 90% delle Altcoins sono morte. E parecchie delle altre non si sentono molto bene.

Trattandosi di _valuta fiduciaria_, senza nessun _backing_ in _assets_ o collegamenti a valute centrali, la volatilità del mercato è enorme, i rischi ingenti, e solo criptovalute con un _Market CAP_ ragguardevole hanno qualche speranza.

Le mere copie migliorate di Bitcoin hanno avuto qualche successo all'inizio (2010-11), ma introdurne altre ora non ha molte speranze.

Una Altcoin deve avere notevoli innovazioni tecnologiche o permettere operazioni di mercato _FinTech_ che le altre non consentono.

Altrimenti vengono adottate soluzioni basate su Blockchain 2.0 (3.0, X) e non solo valute.

Conviene comunque considerare qualche Altcoin dal punto di vista tecnico e di concorrenza.
